# [ՀայՇտեմ](http://armtreebank.yerevann.com/)
###Tokenization and Word segmentation
#### Tokenizer

Լեզվաբանական առումով այստեղ հիմնվելու ենք «բառի» (սահմանների, առանձնացման, նույնականացման) շուրջ 1950-60-ականների բանավեճի և արդյունքում «բառի» ֆորմալ սահմանման ավանդույթի վրա, որն ընկած է tokenization-ի ժամանակակից ընկալումների հիմքում։
Պ. Ս. Կուզնեցովն (Кузнецов 1964) առաջարկում է սահմանել բառը զուտ ձևային առումով, մի կողմ թողնելով դրա բովանդակային մասը, քանի որ միայն այդ դեպքում է հնարավոր համարում պարզ և ստույգ սահմանում։ Վերանայելով «լեզու-խոսք» հակադրությամն մասին պատկերացումները, բառը համարվում է միայն խոսային միավոր։ Լեզվաբական միավորը, որը համապատասխանելու է խոսքային բառին, ավանդական «բառույթն» է։ Վերջինիս սահմանումը, ըստ էության, ածանցյալ է մնալու խոսքային բառից ու հիմնվելու դրա սահմանվան վրա։ Խոսքային բառի սահմանման նպատակը խոսքի հոսքում բառերի միջև սահմանների տարանջատման՝ այսինքն յուրաքանչյուր բառը նախորդից և հաջորդից առանձնացնելու խնդիրն է (այս դեպքում «բառաձև» հասկացության կարիքն ընհանրապես չի զգացվելու, քանի որ այն ամբողջովին համընկնելու է «խոսքային բառի» հետ)։ Բանավոր խոսքը հակադրելով գրավորի հետ, գրավոր բառը (բառաձևը) գրային տառային համակարգ կիրառող լեզուներում երկու հարևան բացատների միջև գտնվող տեքստի հատվածն է։ Առանձնացվում է բառերի երկու կարգ՝ ինքնուրույն և ծառայողական։ Ցանակացած միավորը, որը կարող է համապատասխանել սրանցից յուրաքանչյուրին, կրկին բառ է։ Վերադառնալով խոսքային բառի սահմանը, անկախ դրա բովանդակությունից, այսինքն որպես հատված, որի բովանդակային կողմի մասին ոչ մի ինֆորմացիա չունենք.
 - Ձայնային հաջորդականությունը, որը կարող է սահմանափակվել ցանկացած երկարության դադարներով, ձայնային հաջորդականություն է, որը պարունակում է նվազագույնը մեկ ինքնուրույն բառ։
 - Վերը նշված եղանակով սահմանված ձայնային հաջորդականությունը, որում չի կարող ներկառուցվել միևնույն կերպով սահմանված մեկ այլ ձայնային հաջորդականություն, հենց ինքնուրույն բառն է։
Ներկառուցվելու հնարավորությունը կամ անհնարինությունը չափվելու է նրանով, թե այդ գործողության արդյունքում կստանանք մենք արդյոք տվյալ լեզվում հանդիպող մեկ այլ նույնական ձայնային հաջորդականություն (չափումը ստատիստիկ է)։
 - Ձայնային հաջորդականությունը, որը առանձին ինքնուրույն միավոր չէ, ոչ էլ առանձին ինքնուրույն միավորի մաս, ծառայողական բառ է։
Այս սահմանման դեպքում ձայնարկությունները լինելու են ինքնուրույն բառեր։
 
Հիմնական սկզբունքը, որի շուրջ պտտվում է բառի (չտարորոշված, ամենալայն իմաստով) սահմանազատման խնդիրը, «կոհեզիայի» (բնագիտ.՝ մեկ նյութի/ֆազի սահմաններում մոլեկուլների միջև կապը. բնորոշում է մարմնի ամրությունը և հատկությունը արտաքին ազդեցությանը դիմակայելու կամ մարմնի ամրությունը ի հակադրություն արտաքին ազդեցության. տեքստի կոհեզիան նրա կապակցվածությունն է) մասին պատկերացման շրջանակում է (Lyons 1975)։ Բառն այս դեպքում ներկայանում է որպես ձևույթների համակցություն, որը ենթակա է երկու հիմնական չափանիշի.
 - դիրքային շարժունության (positionelle Beweglichkeit), ինչը ենթադրում է, որ ձևույթները բառի սահմաններում հստակ ամրագրված են (ներքին կայունություն) և ազատ շարժունություն այստեղ հնարավոր չէ, մյուս կողմից, այն, ինչ ավելի շարժուն է տեքստի սահմաններում, հնարավոր է սահմանազատել որպես բառ,
 - անմասնատելիության (Nicht-Trennbarkeit) սկզբունքը ենթադրում է, որ այլ միավորներ (նույն կարգավիճակն ունեցող) շատ թե քիչ ազատ կերպով կարող է տեղակայվել, ներառվել (կամ ոչ) ձևույթների կամ ձևույթային բլոկների միջև։ Հետևաբար գործ ունենք առանձին բառերի կամ առանձին հետ։